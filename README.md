# Forord
Denne hjemmeside er udviklet i forbindelse med en eksamen på 2. semester på Multimediedesign på Erhvervsakademi Aarhus af Anna Vinge, Cecilia Torp Hansen, Karoline Astrup Bauer og Maiken Spliid Nørgaard.

I løbet af eksamenen er der blevet udviklet denne hjemmeside samt en rapport, der omhandler udviklingen af en ny visuel identitet og et nyt online website til sandwichbaren Dingse i Aarhus C. Dingse's nuværende domæne er https://dingsefriskbagt.dk/.

Formålet med rapporten bag denne hjemmeside er at dokumentere den proces, som vi har gennemgået i udviklingen af websitet til sandwichbaren Dingse, samt de overvejelser og beslutninger, der ligger til grund for det endelige resultat. Rapporten er inddelt i tre større afsnit, der anvender relevant teori og metoder fra vores tre hovedfagområder gennem 1. og 2. semester på Multimediedesign. Disse tre fagområder er UX, Design og Programmering. Vores proces har været dynamisk og iterativ, men rapporten er opdelt for at skabe overskuelig indsigt i hvert fag.

Vi håber, at brugerne gennem udforskning af dette website får et indtryk af stemningen hos Dingse og bliver mere nysgerrige på, hvad de tilbyder.